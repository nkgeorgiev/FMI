##Подреждане на функции в програма

Да се напише програма, която въвежда програма на C++, разпознава
всички дефиниции на функции (процедури) и обръщенията към тях и
прави опит за установяване на топологична наредба на функциите. За
две функции A и B приемаме, че е в сила A < B винаги когато A се
извиква от B.

След като установи наредбата, програмата да прави пренареждане на
функциите въз основа на топологичното сортиране.

В случай, че наредба не е възможна да се установи поради наличие на
циклични зависимости, програмата да предлага вмъкването на
минимален брой декларации така, че програмата да се компилира
успешно.
За опростяване считаме, че:

● програмата се състои само от един .cpp файл;

● в програмата няма класове;

● в програмата няма глобални променливи и константи.
